# OER 5 'Ταίριασμα Υλικών'

### Δημιουργός 
Ειρήνη Γιαννημάρα (Ε.ΔΙ.Π. ΑΣΚΤ)  
### Χρονολογία 
2024
### Υπερσύνδεσμος πρόσβασης του OER: Διεύθυνση φυσικού πόρου:
<https://blogs.e-me4all.eu/hive-Art-Education-OER-Reni-Giannimara/ταίριασμα-υλικών-συλλογή-μυκηναϊκώ/>

### Σκοπός/πλαίσιο δημιουργίας του OER: ### 
 Διαδραστικά εκπαιδευτικά παιχνίδια με σκοπό την εξάσκηση σε γνώσεις θεματικών ενοτήτων των Νέων Προγραμμάτων Σπουδών για το μάθημα των Εικαστικών στο Δημοτικό Σχολείο (Θεωρία της Τέχνης - Αρχαία Ελληνική Τέχνη). Τα μαθησιακά αυτά αντικείμενα αναρτήθηκαν στη ψηφιακή εκπαιδευτική πλατφόρμα E- me και έχουν δημιουργηθεί για να συμβάλουν στην έρευνα μου, όπως αυτή ξεκίνησε από το διδακτορικό μου (2014, Τίτλος διδακτορικής διατριβής: Δυνατότητες Αξιοποίησης των Διαδικτυακών Παιχνιδιών Gettygames στη Διδασκαλία των Εικαστικών στην Στ’ τάξη του Ελληνικού Δημοτικού ( <https://freader.ekt.gr/eadd/index.php?doc=38734> )  και τις δημοσιεύσεις μου (Πρακτικά συνεδρίων με κρίση: ISBN: 978-960-99435-6-7 (e-book), και - ISBN:  978-960-6759-85-7), επεκτείνοντας την, με στόχο τη περεταίρω μελέτη των εκπαιδευτικών δυνατοτήτων στη χρήση εκπαιδευτικών παιχνιδιών ως ένα εργαλείο διδασκαλίας του μαθήματος των Εικαστικών.
### Γνωστικό/ά Αντικείμενο/α ###  
 Εικαστικά
### Βαθμίδα Εκπαίδευσης ###
Δημοτικό
### Όνομα/Τίτλος OER:
“Ταίριασμα Υλικών”  
##  Tύπος-Κατάταξη OER:
Εκπαιδευτικά Παιχνίδια  
### Λέξεις κλειδιά: ### 
Υλικά, Γλυπτική, Αρχαία Ελληνική Τέχνη, Εθνικό Αρχαιολογικό Μουσείο, εκπαιδευτικά παιχνίδια 
### Σύντομη περιγραφή:  
Το μαθησιακό αντικείμενο "Ταίριασμα Υλικών" έχει θέμα έργα τέχνης που εκτίθενται στο Εθνικό Αρχαιολογικό Μουσείο στη Συλλογή Μυκηναϊκών Αρχαιοτήτων και τη συσχέτιση τους με τα υλικά που δημιουργήθηκαν.  Στόχος του παιχνιδιού είναι να γνωρίσουν οι μαθητές έξι υλικά που χρησιμοποιούσαν για τη γλυπτική στην αρχαιότητα μέσα από αντιπροσωπευτικά εκθέματα του Μουσείου. 
Σκοπός του παιχνιδιού είναι το ταίριασμα εικόνων έργων τέχνης και υλικών. Το μαθησιακό αντικείμενο περιλαμβάνει έξι εικόνες έργων τέχνης, τις οποίες θα πρέπει ο χρήστης να ταιριάξει με τα αντίστοιχα οκτώ υλικά, επιτρέποντας του συσχετισμούς και λογικές συνδέσεις με οπτικό τρόπο. 
### Προβληματική της επιλογής του συγκεκριμένου τύπου OER και της αντίστοιχης τεχνολογίας: 
Για το μαθησιακό αυτό αντικείμενο επιλέχθηκε η μορφή ψηφιακού εκπαιδευτικού παιχνιδιού και δημιουργήθηκε μέσω των εργαλείων της E-me (e-me content/ H5p). Το αντικείμενο εισήχθη στο πεδίο ΗΤΜL της E-me ως σελίδα στο E-me blogs. Με τη λογική της μεθόδου της ανακαλυπτικής-διερευνητικής μάθησης, επιλέχθηκαν τα ψηφιακά εκπαιδευτικά παιχνίδια για την ανάπτυξη της παρατήρησης, της λογικής και την απόκτηση δεξιοτήτων και γνώσεων σχετικών με την ιστορία της τέχνης με έναν ευχάριστο τρόπο.  Από τις πρώτες έρευνες που έγιναν για την χρήση των παιχνιδιών στην εκπαίδευση (Gordon, 1970) αποδείχθηκε ότι αποτελούν μία πηγή κινήτρου για τους χρήστες ώστε να δοκιμάσουν τις γνώσεις τους, να τις αναπτύξουν εφαρμόζοντάς τες όπως και να μάθουν πράγματα που δεν γνωρίζουν ενώ ταυτόχρονα διασκεδάζουν (Malone, 1980). 
Tα στοιχεία  των εικόνων είναι υλικό από την ιστοσελίδα του Εθνικού Αρχαιολογικού Μουσείου (public domain ή "Creative Commons Attribution-NonCommercial-ShareAlike"). Τα μαθησιακά αντικείμενα χορηγούνται με άδεια χρήσης: "Creative Commons Attribution-NonCommercial-ShareAlike 4.0 International”. Η δημιουργός έχει εξασφαλίσει ότι προστατεύονται τα πνευματικά δικαιώματα των αντικειμένων που ενσωματώνονται. 
### Αξιοποίηση στην Εκπαίδευση: 
 Το μαθησιακό αντικείμενο μπορεί να αξιοποιηθεί στο πλαίσιο των θεματικών ενοτήτων που σχετίζονται με το Νέο Πρόγραμμα Σπουδών για το μάθημα των Εικαστικών στο Δημοτικό Σχολείο (Θεωρία της Τέχνης - Αρχαία Ελληνική Τέχνη). Εστιάζει στο Θεματικό Πεδίο: 1o: Μορφές εικαστικών και εφαρμοσμένων τεχνών, υλικά, μέσα και τεχνικές, (1.4. Η γλυπτική, απλές τεχνικές και τα υλικά της) με σκοπό οι μαθητές των πρώτων τάξεων του Δημοτικού να γνωρίζουν μέσα από παιγνιώδη, διαδραστικό τρόπο και να σχολιάζουν εικαστικά έργα τέχνης του Εθνικού Αρχαιολογικού Μουσείου και επιπρόσθετα να αντλήσουν έμπνευση από αυτά στις δικές τους δημιουργίες. Επίσης, εστιάζουν στα Θεματικά Πεδία: 4ο: Οπτικός και υλικός πολιτισμός: Έργα τέχνης και δημιουργοί:  4.5. Η ιστορική διάσταση στις τέχνες: Γνωριμία με τις εικαστικές δημιουργίες στην εξέλιξη του πολιτισμού (Εικαστικά Α’ - Β’ - Γ΄- Δ΄ Δημοτικού) και 9ο: ΤΠΕ και εικαστική παιδεία (9.2. Ψηφιακή πρόσβαση στον πολιτισμό). Το μαθησιακό αντικείμενο μπορεί να χρησιμοποιηθεί και αυτόνομα ως δραστηριότητα εξάσκησης και πρακτικής (συμπεριφοριστική προσέγγιση) χωρίς την κακαθοδήγηση του εκπαιδευτικού.
#### Ο παρών πόρος δηλώνεται υπεύθυνα ότι είναι OER. 


